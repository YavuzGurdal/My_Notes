
--> Boilerplate Code Nedir?
Boilerplate esasında yazılımla sınırlandırılamayacak bir tanım. Örneğin, üyelik ve gizlilik sözleşmeleri de 
boilerplate olarak ifade edilebilir. Sadece gerekli alanlar değiştirilir, gerekli ise güncellemeler yapılır 
ancak genel olarak şablon aynıdır.

Bilgisayar programcılığında ise, boilerplate code (ya da kısaca boilerplate) pek çok yere eklenen (include) ve
genel olarak hiç ya da çok az değişikliğe uğrayan kod bölümlerini ifade eder. Basit işlevsellik için çok fazla
kodun yazılması gerektiği durumlarda sıklıkla tercih edilirler. Pek çok dil ve yazılım projesi için farklı
amaçlara yönelik olarak hazırlanmış şablonlar ve hatta özelleştirilebilen şablon motorları mevcuttur. 
Boilerplate bir projenin çerçevesi olarak da tanımlanabilir. Örneğin, aşağıdaki boilerplate, temel bir HTML
sayfa şablonu olarak kullanılabilir:

Bir geliştirici çalıştığı projeler için kendi boilerplate code’larını oluşturup benzer gereksinimlerde
başlangıç sürecini kısaltmak adına kullanabilir, geliştirici takımındaki diğer arkadaşlarıyla paylaşabilir.
Bu sayede, gereksiz vakit harcayan bir süreç ortadan kaldırılmış ve projenin çerçevesi herkes için ortak bir
şekilde oluşturulmuş olur. Boilerplate kapsamı yinelenen iş ve özelleştirme gereksinimine bağlı olarak
genişletilip daraltılabilir. DRY (Don’t repeat yourself) felsefesine oldukça uygun bir yaklaşımdır.z